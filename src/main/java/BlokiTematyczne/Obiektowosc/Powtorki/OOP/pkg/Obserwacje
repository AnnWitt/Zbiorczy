Czym są obiekty? Na podstawie szablonu (klas) można tworzyć egzemplarze (instancje) klas. Instancje te będą zawierały pola zdefiniowane w
obrębie klasy oraz można będzie na nich wywoływać zdefiniowane w tej klasie metody. Utworzone instancje klasy nazywamy właśnie obiektami.
Ważne jest zatem zapamiętać, jaka jest zasadnicza różnica pomiędzy obiektem a klasą: jeśli posłużylibyśmy się przykładem klasy Car, to klasa
jest niczym innym jak zestawem cech reprezentujących jakiś samochód oraz czynnościami możliwymi do wykonania (metodami). Obiektem jest konkretny
egzemplarz tej klasy, czyli np. samochód marki Mercedes, który jest koloru białego i rozwijający maksymalną prędkość 250km/h. Przechodzimy zatem do
procesu tworzenia instancji danej klasy.

Klasy posiadają dwie podstawowe składowe:

pola - to nic innego, jak wcześniej poznane przez nas zmienne. Jest to także cecha opisująca obiekt danej klasy.
metody - przez metodę rozumiemy operację, jaką udostępnia nasza klasa dla świata zewnętrznego i jak należy z niej korzystać.
Podsumowując: klasa to schemat, na który składają się zdefiniowane w niej pola oraz metody.